428

nocumento intento, et secundum se? Et e contra, si se*
cundum se invenitur perniciosum, ergo non ex solo no-
cumento intento.

ΙΙ. Ad hoc dicitur quod finis vitiosi actus est duplex:
intrinsecus, et extrinsecus. Verbi gratia, finis detractionis
intrinsecus est detrahere famae: finis vero extrinsecus esset
damnum in divitiis, si hoc quis detrahendo intenderet. Et
sicut detractio dupliciter potest esse peccatum mortale, sci-
licet ex fine intrinseco, ut si quis detrahat cum animo in-
famandi; et ex solo fine extrinseco, ut si quis animo damni-
ficandi proximum in statu vel divitiis detrahat in aliquo
minimo: ita in proposito mendacium dupliciter dicitur pec· .
catum mortale, scilicet ex fine intrinseco, et ex fine extrin— ἦ
seco. Et quia finis intrinsecus mendacii in communi est
dicere falsum, ut ex definitione mendacii patet; consequens
est ut finis intrinsecus mendacii in tali materia sit dicere
falsum in‘ tali materia. Ac per hoc, qui mentitur ut dicat
falsum nocivum divinis sive humanis, hic mendacium et
perniciosum et mortale incurrit ex fine intrinseco intento
contra caritatem Dei aut proximi. Qui vero mentitur ut
dicat falsum, quidquid sit illud, ut noceat divinis aut hu- Ι
manis, hic etiam perniciosum mendacium et mortale in-
currit ex extrinseco fine intento contra caritatem Dei vel
proximi. Et banc distinctionem manifeste intendit littera,
probans hoc secundum membrum ex hoc quod sola inten-
tio peccandi mortaliter constituit peccatum mortale: quasi
diceret quod licet mendacium tale ex propriis non sit mor-
tale, ex sola intentione extranei mortalis fit mortale.

Unde doctrina praesens non adversatur antedictae. Quo· ²
niam stat solida doctrina data: scilicet quod perniciosum
mendacium constituitur ex intento fine nocumenti. Sed, '
ut declaratum est, hic distinguitur finis intentus in intrin-
secum et extrinsecum. Oportet namque perniciose men-
tientem animum habere quod dicat falsum nocivum, vel ᾗ
ad nocendum; ac per hoc, intendere nocumentum. Unde ¹
et in illo articulo Auctor sub pernicioso mendacio statim ᾗ
locavit tria prima membra enumerata ab Augustino, tanquam ¹
contenta sub mendacio pernicioso ex fine intrinseco intento:
et hic eadem tria membra ponit sub mendacio secundum

 

se contrario caritati, distinguens ea contra mendacium ex
fine intento extrinseco.

QUAEsrlo cx, ARTicULUs lv

Ad id autem quod obiicitur, quod mendacium hic di-
citur secundum se perniciosum, etc.: — respondetur quod
aequivocatio accidit. Nam hic dicitur mendacium secundum
se, hoc est secundum suam propriam materiam, quam con-
stat esse de ratione eius: ibi vero vocatur mendacium per

se secundum rationem formae, qua opponitur veritati, et “

dividitur in plus et minus. Unde et perniciosum gratia ma·
teriae invenitur sub utraque specie, scilicet iactantia et
ironia.

111. In eodem articulo adverte, circa mendacium in ma-
teria scibili, quod ad hoc quod fiat formaliter, oportet quod
sit falsa vocis significatio cum intentione dicendi falsum
nocivum proximo: ita quod nisi tertia conditio, scilicet no-
cumentum proximi, cadat sub intentione, non incurritur
formaliter tale mendacium. Et ex hoc habes quando do-
ctor peccat mortaliter dicendo falsa: quando scilicet ad-
vertit se docere falsum in scibilibus, et tamen assertive illud
docet: constat enim quod inexcusabilis est ab intentione
nocumenti qui nocivum ex suo genere sciens et praevidens
infert, ut iste facit. Universaliter autem quicumque scienter
mendacium dicit contra iudicium vel doctrinam, mortali-
ter peccat: ut in responsione ad ultimum habes. - Ubi nota
ly contra. Quoniam inde habes quod si iudex, dum iudicat,
mendacia aliqua impertinentia immisceat, licet peccet, uon
tamen mortaliter: quia non mentitur contra veritatem iu-
dicii, sed impertinentium ad iudicium. Idem autem est iu-
dicium de'doctoribuS, si docendo mentiantur, non tamen
contra veritatem doctrinae.

Sed adverte quod praedicator semper contra veritatem
doctrinae *Christianae mentitur quando miracula falsa scien-
ter praedicat. Quoniam quantum in ,se est, veritatem mi-
raculorum Christi et sanctorum evacuat: agit enim ut falsa
etiam putentur Christi et sanctorum miracula. Et simile
est si vitam sanctorum fingunt aliter quam sit, eadem ra-
tione. Mentiendo autern in nominibus Auctorum, aut quo-
tationibus‚ puta, capitulum decimum pro duodecimo, aut
Isaiam pro Ieremia, vel Hieronymum pro Augustino di-

* cendo, quia tunc non occurrit et turpe putat sic pertransire,

peccat quidem, sed non mortaliter: quia non contra, sed
praeter veritatem doctrinae mentitur ; falli namque in his non
est falli in doctrina, sed in accidentibus eius.

 

