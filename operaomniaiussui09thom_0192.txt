160

QUAESTIO LXXVIII, ARTICULUS 11

Commentaria Cardinalis Caietani

N articulo secundo eiusdem septuagesimaeoctavae quae-
Istionis, scito duas notabiles regulas in littera tradi. Una
est: Expetere propter· mutuum aliquid pecunia aestimabile
ut debitum ex obligatione seu pacto, tacite vel expresse,
est usura. Altera est: Expetere propter mutuum et exi-
gere benevolentiam, et quodcumque ut ex benevolentia de—
bitum, non est peccatum, sed licitum. Et quoniam mul-

tum refert nosse istas in universali, et scire vel nescire ¹

eas applicare ad casus particulares, quoniam hinc multae

falsae solutiones emanare videntur; ideo, ut consulamus ,

multorum ingeniis debilioribus, afferendi sunt casuS, sum-
marie tamen, ex quibus facile credimus posse reliquis sa-
tisfieri.

Quaeruntur ergo haec. An scilicet mutuans rustico ut
colat agrum mutuantis salva iusta mercede sua, sit usu—
rarius. — Et an mutuans alicui ut vadat ad furnum, mo-
lendinum, scholas, officinam, et huiusmodi, mutuantis,
salva similiter iusta mercede, sit usurarius. - An mutuans
communitati ut, durante mutuo, non teneatur ad collectas
ad quas alii tenentur, sit usurarius. - An mutuans prin-
cipi ut donet vel vendat mutuanti tale officium, sit usu-
rarius. - An mutuans ut accipiat is cui mutuat debitores
vel res mutuantis, sit usurarius. — An mutuans naviganti
ut periculum mutui transferat in mutuantem recepturum
ex salvo itinere lucrum, sit usurarius. - An mutuans per-
secutori ut non vexet mutuantem, sit usurarius.

Quae ad examen dictarum regularum si reducantur,
facile solvuntur. Nam ex eo quod quidquid pecunia ae-
stimabile petitur propter mutuum ex obligatione civili,
usurarium est; et constat obligationem ad colendum agrum
salva iusta mercede, et similiter ad coquendum in hoc
furno, molendum in hac mola, visitandum has scholas ,
emendum ex hac officina, non imponendum mihi colle-
ctas, donandum vel vendendum officium, ad acceptandum
debitores vel res venales, ad solvendum contractum asse-
curationis, esse aliquid pecunia aestimabile, non minus
quam obligationem ad remutuandum: consequens est ut
usura sit in omnibus praedictis et similibus casibus, ultimo
excepto, mutuare ut ex pacto tacito vel expresso obliga-
tiones huiusmodi proveniant. Nec est vagandum extra ad
videndum si lucrum aliquod ultra sortem mutuanti advenit:
in promptu enim est lucrum ultra sortem, scilicet ipsa ob-
ligatio ad haec faciendum. Et penultimus casus videtur
esse ad litteram casus primus positus in cap. Naviganti‚
Extra, de Usuris.

In ultimo autem casu, de mutuo facto persecutori, si
persecutio est iniusta, manifeste patet quod est redimere
suam vexationem: nec aliquid lucri accedit, sed obligatio
ad non nocendum, ad quam persecutor tenetur, si iudex
adesset potens cogere, etc. Si autem persecutio esset iusta,
et ex mutuo exigeretur amor, et interim misericordia prin-
cipis, qui potest amando misereri: cum haec non sint
pecunia aestimabilia, licitum esset, iuxta secundam regulam3
sicut etiam licitum est ex mutuo exigere benevolentiam eius
quem iuste vel iniuste offenderam, eadem ratione. Et non
solum licitum est ipsam benevolentiam ex mutuo exigere,
sed quodcumque ex benevolentia provenienS, quantumcum-
que pretiosum, munus: ut littera in responsione ad tertium
expresse dicit. Ex quo patet quod si quis in omnibus su-
pradictis mutuat exigendo benevolentiam seu ex benevolo
affectu, non quasi ex obligatione aut pacto tacito vel ex-
presso, quis faciat supradicta, scilicet colat agrum, et veniat
ad molam, etc.: non est peccatum.

Fugientes autem utrumque modum, et reducentes con-
tractum mutui ad donec, hoc est: Mutuo tibi donec venies
ad furnum meum, donec officium a te habeo, donec co-
lueris agrum meum, et huiusmodi, sciant primo quod,
licet ex forma contractus sit determinatio temporis solu-
tionis tantummodo, et consequenter nulla iniustitia inter-
veniat, sed gratia expectationis; si tamen fit ut sit quasi
tacitum pactum obligandi ad haec donec solverit, usura est.
Et bene adverte quod istae concomitantiae reflexarum actio-

 

 

num suspectae sunt quandoque de usura, ut dictum est,
et inexcusabiles quandoque: ut cum quis mutuat acce-
ptanti malos debitores mutuantis aut res difficile venales,
dicendo non propter mutuum se exigere huiusmodi acee-
ptationes ab eo cui mutuat, sed, cum non teneatur isti mu-
tuare, non vult mutuare nisi accipienti in se talia iura vel
tales res. Hoc enim nihil aliud est quam dicere: Nolo mu-
tuare nisi volenti damnificari ob meam utilitatem, quod
est usurarium. Et idem est de similibus iudicium. Sunt
enim adinventiones istae palliantium suos contractus, qui-
bus opprimunt petentes mutuum ab eis, respondendo: Mu-
tuabo tibi quingentos in nummis, et quingentos in talibus
iuribus seu rebus: et sic miscent mutuum emptioni coactae
propter mutuum 'quingentorum in veritate. Et duo mala
committunt: primum est quod cogunt emere propter mu-
tuum3 secundum, quod etiam in rebus damnificatur exinde
petitor. Et primurn quidem semper, secundum autem saepe
contingit. Ideo non licet, etiam si res optimas facile ve·
nales cogeret emere: quoniam ipsa obligatio emendi, seu
obligata emptio, excrescentia est usurariae pravitatis.

ΙΙ. In responsione ad primum tractantur duo capita
quaestionum in materia usurae, scilicet damnum emergens,
et lucrum cessans: et iuxta singula traduntur ‘singulae re·
gulae. Altera est quod damnum emergens ex mutuo licet
expetere ab eo cui mutuatur: quia ex beneficio mutui non
debet damnum incurrere. Altera* est quod lucrum ces—
sans ex hoc quod de pecunia quam mutuat non poten
lucrari, non licet expetere: quia non debet vendere id
quod non habet et potest multipliciter impediri. Et quo·
niam quidquid petitur ratione interesse ad haec duo redu-
citur, oportet has regulas applicari ad casus, et ex eis re-
ctum et obliquum monstrare.

Ex prima namque regula: — in qua duo nota verba:
primo, quod damnum sit alicuius quod habet vel debet
habere; secundo, ex mutuo, quod scilicet damnum ex mu-
tuatione facta vel facienda proveniat: - ex hac, inquam,
regula liquet quod vendens cum suo damno agrum ut
mutuet, licite recompensationem talis damni petit. - Et si-
militer si quis acceptas sub usuris pecunias ut alteri sue-
currat, mutuat, licite se indemnem servat (quamvis hoc
potius sit pro socio sub usuris, nomine tamen proptio,
accipere seu retinere quam mutuare, secundum veritatem),-
Similiter si quis ut debitum fideiussioni faceret, quod est
interpretative mutuare debitori pro quo fideiussit, damnula
incurrit, licite petit. — Et quoniam damnum est rei sibi de-
bitae amissio, non est inter damna computandum solvere
collectas a principe vel communitate impositas vel impo-
nendas secundum iustitiae distributivae rationem. Nec est
vitatio damni relevatio a solutione: quoniam non debita est
subdito sublevatio ab hoc onere, immo tenetur talem so-
lutionem facere. Et propterea sublevatio huiusmodi est
inter lucra computanda: sicut si absolveretur a creditore
de sibi debito. Et haec dixerim utnon fallaris ab illis qui
putant hoc esse vitationem damni: clare enirn liquet quod
non solvere quod teneor est lucrari illud debitum. - Com-
putandum est autem infra latitudinem damni emergentis
si post moram debentis restituere mutuum, oportet credi-
torem sub usuris illam pecuniae quantitatem accipere 1ἰιῐ
consulat rebus suis: et quidquid usurarum tunc solvit,
potest a suo debitore exigere, si denuntiavit sibi quod “ ee
tale incurret damnum si non solverit tempore debito. oc
enim est vere damnum ex detento mutuo contra domim
voluntatem proveniens, sciente detentore.

Et de similibus his recitatis idern est iudicium.

111. Circa secundam autem regulam * dubium occurrit,
quia videtur falsa, et contra Auctorem. Falsa quidem,
quoniam constat secundum omnes quod post moram de—
bitoris licet petere interesse non solum damni emergentis,
sed lucri cessantis. Licitum est ergo damnum quod quis
incurrit ex hoc quod de pecunia non lucratur, exigere.

Praeterea, secundum multos licitum est volenti pecu-
niam suam negotiationi exponere, seu emere ex illa agrum,

⁸ Cf. num. nr.

⁸ Nun. praeced.

