246

qui facit bonum sine voto, Constat autem quod promit-
tens arborem cum fructibus habet pro materia promissionis
utrumque, scilicet arborem et fructus, et tenetur ad utrum-
que. Ergo qui vovet profiteri habet pro materia voti pro-
sessionem et opera sequentia, scilicet obedire etc.

Ex hac autem discordia in principiis deducitur diversa
conclusio. Nam secundum primam viam, dicitur quod in
casu posito tenetur transgressor, ultra poenitentiam, solum-
modo ad voluntatem implendi votum quando poterit. —
quta secundam autem viam, tenetur ad haec et opera re-
ligionis quae potest facere in illa impotentia profitendi con-
stitutus.

VIII. Duabus autem existentibus his extremis opinioni-
· bus, media via incedendum est, et dicendum quod votum
quo quis se obligat ad esse religiosum habet duplicem
materiam: scilicet proximam ac immediatam, et remotam
ac mediatam. Et quod materia eius proxima ac immediata
est assumere statum religiosum, seu, quod idem est, profiteri
religionem, seu obligare se voto solemni ad religionem:
materia autem remota et mediata est obedire, continere,
abdicare a se proprietatem rerum. Declaro singula: primo,
quod utrumque sit materia talis voti; secundo, quod pri—
mum sit materia proxima ac immediata, tertio, quod se—
cundum sit materia remota ac mediata. Quod enim utrum-
que sit materia talis voti, patet ex hoc quod ex vi voti
non per accidens, sed per se tenetur quicumque est ad-
strictus tali voto non solum ad profitendum religionem,
sed observandam religionem: non minus quarn iurans ali-
cui accipere illam in uxorem tenetur non solum contra-
here per verba de praesenti, sed habere se ad illam ut
uxorem. Et ratio utrobique est eadem: quia scilicet pro-
fessio et contractus matrimonii vane promitteretur nisi
propter opera religionis et coniugii. — Quod vero profes-
sio sit proxima et immediata materia talis voti, patet ex
hoc quod directe, absque ullo medio, tale votum attingit
ipsam. Qui enim promittit se religiosum fore, promissio-
nem suam directe et immediate applicat super professione
facienda, qua constituitur religiosus. - Quod autem opera
religionis, scilicet obedire, continere, etc„ sint mediata et
remota materia talis voti, patet ex hoc quod non cadunt
sub tali voto nisi mediante professione, cuius haec opera
sunt materia. Sicut qui vovet suscipere ordinem sacrum
in ecclesia occidentali habet pro materia proxima suscipere
ordinem et obligare se ad continentiam: pro materia vero
remota habet ipsam continentiam, quae est materia voti
quae in susceptione ordinis sacri emittitur. ²
- Duabus autem talis voti existentibus materiis diversi-
mode, sic quod una non nisi mediante alia cadit sub voto,
consequens est quod secundaria sequatur naturam primae,
mediata naturam immediatae, quoad obligationem et non-
obligationem. Quia curn votum ipsum obligatorium sit,
eodem modo materia voti refertur ad obligationem quo
refertur ad votum. Quod igitur non nisi mediante alio est
materia voti, illud non nisi mediante eodem est materia
obligationis. Ac per hoc, cum opera obedientiae, conti-
nentiae et abdicationis proprietatis rerum non nisi me-
diante professione cadunt sub simplici voto religionis, opor—
tet ut non nisi mediante professione cadant sub obligatione
dicti voti simplicis. Et ex hoc manifeste sequitur quod
quidquid excusat a professione, excuset a consequentibus
seu comitantibus vinculis et operibus. Ac per hoc, si quis
vovit non solum ingressum religionis, sed etiam perseve-
rare, seu, quod idem est, profiteri, et postmodum consum—
mavit matrimonium, non tenetur ad vota obedientiae, pau-
pertatis, castitatis, et reliqua concomitantia, quandiu in
statu isto est: quoniam ex quo excusatur a proxima et
immediata materia voti, scilicet professione, excusatur quo-
que a remota et mediata, scilicet operibus castitatis, obe-
dientiae, etc„ quae non nisi mediante professione fuerunt
et sunt materia simplicis voti. - Nec refert quoad hoc
quod culpabiliter se posuit in hoc statu. Quia culpabiliter
se posuisse in hoc statu bene facit quod iste peccavit et
quod tenetur poenitere, sed non facit quod non excusetur
a professione: excusatio namque a professione est effectus
non culpae aut meriti, sed est effectus status in quo iste

 

 

QUAESTIO LXXXVIII, ARTICULUS ΙΙΙ

invenitur. Unde et in littera ille cui ex sua culpa votum
est redditum impossibile, non dicitur quod teneatur ad
aliquid plus quarn ille cui sine culpa sua redditum est
impossibile, praeter poenitentiam.

Confirmatur autem hoc tripliciter. Primo, quia si quis,
apud nos, vovit se post annum suscepturum ordinem sa-
crum, et, elapso anno, non impleat votum, sed declinet
ad alia, etc.: iste,— licet peccet non implendo votum, non
tamen peccat non dicendo officium divinum, ad quod ob·
ligaret ordo sacer, quod cadit sub suo voto consequenter.
Et similiter, si fornicatur, non peccat contra votum con-
tinentiae, quod in ordine sacro fuerat emissurus.

Secundo, quia cum votum sit quaedam singularis lex
est de obligatione voti quo iudicatur de obligatione legis.
Constat autem quod si esset lex obligativa alicuius ut fieret
post tale tempus subdiaconus aut religiosus, et iste, elapso
tempore, non obediret legi sed vagaretur ad libitum: non
esset in eo culpa, secundum affectum et speciem, nisi omis-
sionis eius quod tenebatur suscipere; nec exigeretur ab eo
quare non servat paupertatem, continentiam, obedientiam,
aut quare non didt officium, etc.; sed quare non suscepit
subdiaconatum aut religionem.

Terti0‚ ducendo ad inconveniens. Quia si, destruendo
huius solutionis fundamentum, dicatur quod sub voto ca·
dunt opera religionis et professio eorundem, sequitur quod
habens tale votum, si est coniugatus, teneatur ad votum
paupertatis: potest enim habere solam administrationem
bonorum, absque proprietate, in matrimonio. Sequitur quod
teneatur ad votum obedientiae 1n his quae non contrarian-
tur coniugio. Et similiter castitatis. Immo sequitur quod
teneatur dicere horas canonicas, si professi tenentur. Quae
inconvenientia videntur. Et si quis sequelas ex voto obe.-
dientiae consideret, deducet subiectionem huius respectu
regulae et statutorum et censurarum illius religionisgquam
vovit assumere: et exinde tot ut absurdum sit audire.

Dicendum est igitur ad quaesitum * quod ad poeniten-
tiam magnam tenetur, quia magni reatus pecatum incurrit;
et ad voluntatem profitendi religionem quando poterit. Nec
video quod teneatur de necessitate salutis ad aliud. Deberet
tamen bonis operibus exhibere se quasi religiosum.

Unde collige quod votum religionis tripliciter dicitur:
scilicet votum de ingressu religionis; et votum de profe&
sione religionis; et votum de ipsa religione, quod solum
proprie dicitur votum religionis. Quod si fiat sine Ecclesiae
approbatione, est simplex: si cum approbatione, est su·
lemne. Unde etiam videre potes quam differens sit propria
materia in primo, secundo et tertio: et quod eadem est
materia tertii et quarti.

IX. Ad rationes vero aliarum opinionum * respon-
dendo, dicitur quod prima opinio favet nostro proposito,
dum ponit diversitatem materiae: et verum dicit loquendo
de materia proxima et immediata, penes quam cetera pen-
santur.

Secunda autem opinio, fundata in ratione et simili-
tudine, non habet necessitatem. Quoniam ex hoc quod pro

missio est propter promissum, nihil aliud habetur nisi quod .

vana esset promissio absque debito promissi: ac ex hoc
optime infertur quod debitor futurae promissionis est de—
bitor ad constituendum se obligatum ad exequendum id
quod sub futura promissione cadit. Et non sequitur quod
ista promissio prima, qua obligo me ad promittendum,
cadat super executione futurae promissionis. Ut patet in
exemplo. Si quis promisit alicui quod post mensem ducet
eam in uxorem, sub hac promissione non cadit quod te-
neatur ei reddere debitum coniugale: ad quod *umen
obligabitur ex contracto coniugio, quod est quasi vsecun&
promissio, ad quam secundam promissionem tenetm· ex
prima, ut patet.

Ad id vero quod additur, quod magis quaeritur opus
quam promissio, sicut terminus quam via: respondetur
quod, reddendo singula singulis respectu cuiuslibet pro·
missionis, verum est quod magis quaeritur opus quam
promissio. Sed error est in hoc quod respectu primi voti,
scilicet simplicis, opus est ipsa solemnis professio, et non

⁸ Num. vr.

· Num vu.

