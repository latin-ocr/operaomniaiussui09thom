,ἒ
ε

Ἰιιιιοο. lv, eom-
ment. supe’rea.

,vass-‘1 ε
’.διανιηι lib. Π,

· tit. de Uau-

 

ru's et ἕπον.

Ι :a αξ. m1,art.4‚

7 stu a. .

-‘2‘0÷.*-..‘.......

QUAESTIO LXXVIII, ARTICULUS 11

et huiusmodi, si, ut succurrat ad tempus proximo, mutuat
illam, deducere in pactum lucrum cessans ex negotiatione

vel fructibus. Sicut licitum est, secundum Innocentium * 'l

et Raymundum *, volenti deferre merces suas vendendas
alibi, ad instantiam volentis hic emere, vendere tantum plus

quantum aestimatur lucrum quod, deductis expensis, ha· ’

buisset alibi. Non est igitur absolute vera dicta regula.
Et ne in particularibus fallamur, ad rationem ascen-
dendo, monstratur quod regula ista repugnat principiis re-
stitutionum, procedendo sic. Habens pecuniam habet lu-
crum in potentia magis et minus propinqua actui iuxta
ingenim habentis negotiationis occurrentes commoditates.
Ergo mutuans potest deducere in pactum damnum quod
incurrit ex hoc quod de pecunia sua non lucratur. .
Antecedens probatur multipliciter. Tum quia pecunia est
instrumentum ad lucrandum, quando utitur ea industrius
negotiator vel emptor rei fructuosae. — Tum quia aliter
non oporteret debitorem post moram, vel alias detentorem
pecuniae alienae, restituere aliquid plus quam sit quantitas
detenta. Cuius oppositum tenetur, et superius ⁴* est habi-
tum, curn de restitutione tractaretur. Ideo enim secundum
formam commutativae iustitiae debetur aliquid plus, quia
in aliquo plus quarn sit quantitas detenta, est laesus cre-
ditor: alioquinnon servaretur aequalitas rei ad rem. — Et

f* confirmatur. Habens pecuniam aut habet aliquid plus quam

sit quantitas pecuniae, aut non. Si habet aliquid plus, se-
quitur quod possit vendere et in pactum deducere. Si non
habet, sequitur quod post moram non debeatur ei plus:
quoniam non debet restitui nisi ablatum; sed detinendo
non aufertur plus quam pecunia, quia nihil plus ibi con-
tinetur, secundum istam responsionem. Hoc autem con-
stat esse falsum, scilicet quod non debeat plus restitui post
moram. Ergo. — si dicatur quod oportet post moram plus
reddere quia impeditus est dominus ab usu rei suae, patet
responsio: quod in pecunia idern est impedire dominum
a re et ab usu rei; unde nihil plus propter usum debetur. -
si dicatur quod quia invito domino detinetur, patet re-
sponsio: quod hoc non est ratione interesse seu ratione
rei, sed ratione iniuriae quae fit ex hoc quod invito ipso
suum detinetur; quaestio autem nostra non est de satis-
factione iniuriarum, sed de aequalitate rei ad rem in com-
mutationibus; ratione cuius Auctor in casu proposito dicit
superius, in art. 4 qu. an*: Ille qui habet pecuniam non-
dum habet lucrum in actu, sed solum in virtute.
Consequentia autem probatur dupliciter. Primo, quia
habens duo et privans se illis propter mutuandum, potest
amborum restitutionem in pactum deducere. Sed sic est
quod in casu posito iste mutuans habet duo, scilicet pe-
cuniam et potentiam lucri seu fructus: et quia mutuat,
privat se utroque, scilicet pecunia et facultate lucri. Ergo
potest utriusque restitutionem in pactum deducere. — Se-
cundo, sicut in venditione licitum est vendere rem plus
quam valet absolute, si plus valet venditori; ita in mutuo
licet pecuniam aestimare plus quam valet absolute, si plus
valet mutuanti: par namque utrobique est ratio. Sed constat
quod industrio negotiatori vel emptori agri plus valet pe-
cunia quam valeat absolute: quoniam sic isti se habent ad
‘pecunias sicut alii artifices ad instrumenta suae artis. Ergo
isti possunt mutuando deducere in pactum quod plus velint.
Et per hoc solvitur ratio regulae assignata in littera,
scilicet quod non possunt vendere quod nondum habent
et potest multipliciter impediri. Solvitur enim dicendo quod
non possunt vendere tanquam habitum in actu, sed tan-
quam habitum in potentia. Quod non esse nihil patet ex
dictis in materia restitutionum *t scilicet quod qui damni-
ficavit habentem aliquid in potentia, non tenetur ad resti-
tutionem ac si in actu habuisset, sed ad restituendum sicut
habitum in potentia, pensatis conditionibus, etc. Unde in
proposito dicitur quod licitum est accipere tantum quan-
tum, si impeditus fuisset a negotiando vel emendo, im-
peditor iudicaretur restituere. Et sic sequitur qu'od lu-
crum cessans potest deduci in pactum a principio mutui
anegotiatore et emptore. — Et confirmatur. Quia hoc non
est accipere ultra sortem ratione usus pecuniae: sed est
accipere ratione annexae potentiae lucri, qua se privat, pro-

Smnua Tarson. D. ΤιιοΜΑΕ Τ. Vl.

 

 

 

161

pter quarn potentiam pecunia plus mihi valet quam ab·
solute. Et propterea non est peccatum usurae: sed ratio-
nem habere rei suae ut stat sub sua industria.

Et ex his patet regulam hanc, curn sua ratione, contra-
dicere Auctori in superius dictis et allegatis.

1V. Ad evidentiam huius ambiguitatis, super qua fun-
damenta interesse veri vel palliati consurgunt, sciendum
est quod tota difficultas consistit in his duobus punctis:
An habens pecuniam, puta mille ducatos, propter annexam
potentiam lucri habeat plus quam sit quantitas pecuniae,
puta mille ducati? Et si non habet plus, quare post mo-
ram, propter adaequandam rem rei, oportet dari plus?
Si autem habet plus, quare non licet illud plus vendere
a principio, et licet illud plus exigere post moram propter
adaequandam rem rei, ultra satisfactionem iniuriae? Haec
enim non videntur sibi invicem consona: immo non vi-
dentur intelligibilia. - At si quis dixerit quod habet aliquid
plus et quod licet illud vendere, patens aperta est via ut
in quolibet mutuo pecuniae possit aliquid ultra sortem ex
pacto exigi. Quod omnes negant.

Initium autem investigandae veritatis est quod potentia
ad lucrum ex pecunia est duplex. Quaedam consequens
ipsam pecuniam absolute, pro quanto ipsa pecunia potest
esse instrumentum ad lucrandum, sive per viam negotia-
tionis sive per viam emptionis agri, armenti, gregis, etc.:
et haec potentia vocatur potentia pecuniae, quia ipsam ab·
solute comitatur. Quaedam vero potentia ad lucrum ex
pecunia est consequens pecuniam non absolute, sed ut
substat tali industriae negotiatoris vel emptoris tali tem-
pore, in tali loco, in tali commoditate, etc.: et haec vo-
catur potentia pecuniae ut substat industriae. Et quoniam
prima potentia communis est pecuniae a quocumque ha-
beatur, idem est iudicium de ipsa pecunia et de eius po-
tentia. Et propterea sicut non licet ratione pecuniae acci-
pere ultra sortem, ita non licet addere aliquid plus ratione
suae potentiae: cum enim inseparabiliter sese comiten-
tur, iudicium latum a doctoribus de pecunia intelligitur
de ipsa cum sua quasi naturali potentia ad lucrum. Sed
secunda potentia adiungitur pecuniae ex hoc quod substat
tali industriae. Et propterea non convenit pecuniae abso—
lute, nec a quocumque habeatur, sed in ordine ad aliquem:
et suscipit magis et minus, iuxta approximationem ad lu-
crum, et quantitatem negotii, industriae, etc. Et de hac
potentia non sunt intelligenda dicta doctorum curn lo-
quuntur de pecunia. immo hanc vendere, seu, melius lo-
quendo‘, redimere licet, ultra sortem.

V. Quod ut radicaliter penetres, considerandum est
quando et quomodo convenit ista potentia pecuniae exem-
plariter, brevioris et clarioris doctrinae gratia. Granum tri-
tici dupliciter possideri potest. Primo, absolute: et sic,
quamvis habeat in se potentiam sementinam, pro quanto
possit aliquis uti eo ad serendum, nihilominus non plus
valet propter istam potentiam, quam absolute habet. Et
huic potentiae respondet in pecunia potentia pecuniae: nam
sicut potest quis uti grano ad comedendum vel ad seren-
dum, ita potest quis pecunia uti ad commutationes com-
munes vel ad lucrandum. - Secundo, potest possideri ut se-
rendum: et hoc suscipit incrementa, dum magis praepa-
ratum est et ordinatum, approximatum, vel sparsum. Et
huic potentiae respondet in pecunia potentia ut subest in-
dustriae.

Sicut autem granum uitici non possidetur ut semen,
nec est restituendum ut semen si ablatum esset, nisi in
veritate ad hoc delatum vel saltem paratum sit; ita pecu-
nia non habetur ut substans industriae negotii, etc., nisi
in veritate applicanda esset. Quo fit ut sicut fur qui abs-
tulit granum paratum pro semine, tenetur non solum ad
restituendum aequale accepto tritico, sed etiam aliquid plus
respondens potentiae sementinae, ad arbitrium boni viri,
iuxta qualitatem et quantitatem damni ex hoc emergentis
impedito a seminando; et non tenetur restituere totum fru-
ctum (deductis expensis) quem ex tali satione alii convi-
cini qui seminaverunt reportarunt, quia habebat fructum
in potentia seu in virtute, et non in actu: ita si quis fu-
ratus esset pecuniam applicandam ad negotiationem, etc.,

21

