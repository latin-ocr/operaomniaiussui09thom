⁵ Num. vm.

284

missione desinente *, dicitur quod promissio et iuramen-
tum promissorium habent quidem eandem materiam, sed
non sub eadem ratione. Nam quia promissio alteri fit,
respicit actum in ordine ad alterum: iuramentum vero,
quia de propriis etiam fieri potest, respicit actum eundem
absolute, undecumque habeat rationem actus virtuosi. Et
hinc fit ut promittens latroni cum iuramento redimere ve·-
xationem suam dando illi centum, habeat iuramentum ob-
ligatorium, promissionem autem non. Nam latroni non
tenetur servare promissum: sed propter divinum testimo-
nium tenetur consummare caritatis actum in favorem sui-
met, non latronis, sancte inchoatum. Solve ergo distin-
guendo, et dicendo quod promissionem mediare inter iu-
ramentum et materiam intelligitur dupliciter. Uno modo,
quantum ad rem quae iurando promittitur: et sic est ve-
rum. Alio modo, quoad rationem qua res promissa sub
iuramento cadit. Et sic non est verum universaliter. ut
declaratum rest. Et propterea stat quod desit ius promis-
sionis, quia deest illius ratio: et non desinat ius iuramenti
super eodem, quia non deest illius ratio. Deficit siquidem
materiae ratio qua subdatur promissioni obliganti huic ho-
mini cogenti: non tamen deest eidem materiae ratio qua
subdatur iuramento, ut declaratum est.

Et per haec patet responsio ad primam confirmationem.

Ad secundam autem, scilicet quod confirmatio nihil dat,
dicitur quod confirmatio cadens super uno et eodem actu
secundum omnino eandem rationem, nihil aliud facit nisi
firmitatem. Sed confirmatio cadens super eodem actu, se-
cundum tamen aliam rationem, ex hoc ipso firmat actum
eundem secundum aliam rationem. Et sic est in proposit0‚

ut declaratum est.
XVI. In eadem responsione ad tertium, dubium occur-

rit, quomodo iuramentum de non denuntiando est contra
publicam iustitiam: cum denuntiatio ordinetur ad mede-
lam peccantis, et non ad publicam iustitiam, nec proprium
commodum denuntiantis. - Et augetur dubium: quia pas-
sus dispendium in proposito non sperat correctionem eius
qui eum coegit, nec movetur propter bonum coactetis, sed
proprium.

Ad hoc dicitur quod quia denuntiatio ordinatur ad pu-
blici officii exercitium; primarius autem finis officii publici
est bonum publicum: ideo denuntiatio etiam ordinatur ad
commune bonum. Unde maxime tenemur denuntiare prae-

* latis crimina quae sunt in damnum spirituale vel corpo—

rale multitudinis, ut seminantes haereses et proditores pa-
triae et huiusmodi. Quod autem dicitur quod accusatio
ad bonum publicum, denuntiati0 vero ad bonum peccantis
intendit, intelligendum est quoad principales terminos, non
quoad viam, hoc est publicum officium, quod tam denun-
tiator quam accusator implorat: sic quod accusatio ad bo—
num publicum principaliter ut terminum ordinatur; de-
nuntiatio vero ad bonum eius qui erravit principaliter or-
dinatur ut terminum. lta quod nullus tenetur accusare nisi
propter bonum publicum: denuntiare autem tenetur quan-
doque proptTer publicum, quandoque propter privatum; et
u'ltra hoc, quandoque potest denuntiare etiam si non te-
neatur. Spectat ergo ad publicam iustitiam denuntiatio, sive
propter bonum commune sive propter bonum privatum
fiat: quia ad publici officii iustitiae exercitium ordinatur.

Unde licet passus dispendium non speret correctionem
coactoris‚ sperat tamen semper tria. Primum est commune
bonum, quod fit compellendo coactores ad restituendum,
vel coercendo eos publica potestate. Secundum est quod
coactor relevabitur ab onere restituendi de cetero, ac per
hoc facilius converti poterit. Tertium est propria subven-
tio de sibi debito. Unde iuramentum tale absolute est nul-
lum: quia eius materia est negatio actus opportuni ad pu-
blicam iustitiam, mihi etiam utilem.

XVII. In responsione ad quartum eiusdem articuli se-
ptimi dubium occurrit, an iuramentum dolose factum, sci-
licet sine intentione servandi, obliget ad servandum. Et est
ratio dubii quia Auctor in littera dicit quod debet iura-
mentum tale servari. Et Isidorus, ut habetur XXII, qu.v,
cap. Quacumque, plus dicit: scilicet quod Deus iuramen-
tum sic accipit sicut ille cui iuratur intelligit. - Multi

 

QUAESTIO LXXXIX, ARTICULUS Vll

autem doctores in hoc convenire videntur quod iuramen-
tum factum non cum animo se obligandi, non obligat *.

Ad hoc dicitur quod cum quaestio haec locum non
habeat nisi in iuramento promissorio, ex natura promis-
sorii iuramenti veritas deducenda est. Sunt igitur in pro·
missorio iuramento tria extra, et tria intus, scilicet in animo.
Est siquidem exterius ipsum iuramentum, est et promissio,
et haec duo in praesenti, quando scilicet iuratur, sunt: est
et observatio, in futuro tamen. Interius autem in animo
iurantis tria sunt: scilicet animus ad iurandum, animus ad
promittendum, animus ad observandum. Haec namque
omnia clare patet in promissorio iuramento, si iuramen-
tum et non magis periurium est, invenire. Quocirca tri-
pliciter contingit ex defectu debitae intentionis iurare: pri-
mo, si deficit solum animus ad observandum*; secundo,
si cum hoc deficit etiam animus ad promittendum *; tertio,
si cum his deficit etiam animus ad iurandum *. Exemplum
primi patet in his qui profitentur religionem etiam cum
iuramento, ut habeant unde luxuriose vivant; exemplum
secundi patet in his qui, licet iurent se facturos, in corde
tamen non promittunt, sed mendacibus verbis simulant se
promittere; exemplum tertii· esset in his qui, licet ore pro-
ferant verba iuramenti sibi nota, non intendunt tamen iu-
rare, sed mendacibus verbis simulant se iurare.

XVIII. Unde singillatim singulos modos huius dolosi
iuramenti discutiendo, dicamus. quod si primo modo iu-
retur, scilicet cum animo iurandi et promittendi sed non
observandi, iuramentum procul dubio obligat ad observan-
dum: quia defectus animi ad observandum non excludit
vinculum iuramenti, sed rectitudinem intentionis.

Si vero iuretur cum animo iurandi, sed non promit-
tendi nec observandi, quibusdam videtur quod iuramen-

³ tum non obliget, quia animum obligandi se non habuit:

quia obligatio iurandi ex animo est. - Et confirmatur per
illud Gregorii, XXII, qu. v, cap. Humanae aures, ubi di-
citur quod divina iudicia talia foris audiunt nostra verba,
qualia ex intimis proferuntur. Quia ergo ex corde non
proferuntur animo obligandi, sequitur quod non obligent. -
Praeterea, iuramentum promissorium nihil aliud est quam
promissio firmata iuramento. Ubi ergo nulla est promissio,
licet sit promissionis simulatio, nullum est iuramentum
promissorium. Et consequenter non obligat ad observan-
dum.

XIX. Sed si diligentius contemplati fuerimus, invenie-
mus, salva istorum reverentia, falsum esse quod dicunt, et
in multis a veritate alienum. In primis alienum a veritate
est quod supponunt, scilicet quod obligatio possit separari
a iurament0‚ quasi in potestate hominis sit iurare et non
obligari ex iuramento. Hoc enim falsum esse constat in
iuramento assertorio: oportet namque, si iuratur, obliga-
tionem adesse ad dicendum verum. Et proportionaliter est,
apud perspicaciter speculantes, in iuramento promissorio.
Nam quia iuramentum promissorium, ut ex dictis * patet,
includit duas veritates, scilicet assertoriam praesentis pro-
missionis et executoriam futurae observationis (super utram-
que enim cadit iuramentum promissorium: scilicet et quod
nunc promittit, et quod in futuro exequetur), idcirco iura-
mento promissorio duplex obligatio inseparabiliter annexa
est: una respectu praesentis promissionis, et altera respectu
futurae executionis. Ac per hoc, sicut non est in potestate
iurantis separare a iuramento obligationem ad hoc quod
in praesenti vere promittat, ita non est in potestate eiua
separare ab eodem iuramento obligationem ad hoc ut in
futuro vere exequatur.

Alienum deinde a veritate est quod obligatio iuramenti
ex nostro sit anitno. Est namque ex natura ipsius iura-
menti obligare.

Alienum denique a veritate est non progredi ex intimis
cordis talem obligationem. Quoniam ex hoc ipso quod
habet animum iurandi, oportet, velit nolit, habeat animum
se obligandi: quia obligatio a iuramento inseparabilis est
per intellectum absque contradictione, non minus quam
esse disciplinabilem ab homine.

Alienum demum a veritate est quod ubi nulla est pro—
missio, nullum sit iuramentum promissorium. Oportebat

' Cf. Panorm. ,
arafam ‘¹‘

⁵ Cf. num. tvm.
·Cf.ibid.st'vem,
⁸ Cf. num. m.

' Num. tv.

