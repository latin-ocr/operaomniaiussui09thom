 

QUAESTIO LXXXVIII, ARTICULUS III

virtutis habitus, ita et in voto. Formalis autem ratio voti
religionis est status religiosus, ad quem quasi materialiter
se habent vota obedientiae, paupertatis et castitatis. - Rur-
sus, cum omne votum de eo quod est in potestate al-
terius, habeat implicitam conditionem, si ille voluerit, seu
non contradixerit (alioquin tale votnm esset illicitum aut
fatuum); et constet quod votum de assumendo religionis
statu in hoc monasterio stat in potestate praelati et ca-
pituli: consequens est quod tale votum sit formaliter de
assumendo religionis statu et perseverando in eodem in
hoc monasterio si monasterio placuerit; materialiter autem
de observanda obedientia, castitate, paupertate, etc. Cum
ergo conditio non extet in proposito casu, quia monaste-
rium recusat eum; et sic ratio formalis, quae sub con-

ditione pendebat, cesset: consequens est quod votum to- 2

taliter cessat, et licite potest talis persona nubere, absque
conscientiae scrupulo.

Et confirmatur hoc. Quia servare castitatem et pauper-
tatem, etc., in voto religionis sunt velut accessoria. Quoniam
repraesentatur naturali ordine voventibus quod in religione
servare haec opportunum et consonum, nec multum dif-
ficile est, quae remansuris in saeculo aut impossibilia, aut
adeo difficilia videntur ut communiter voventes religionem,
si non remansuros se scirent, non voverent haec. Hoc autem
est signum-quod natura talis voti non fertur super haec
-.nisiaper religionis statum‚ et non aliter: quoniam quod
communiter invenitur signum naturae rei est. Reddito
ergo huic religionis statu, quem vovit, impossibili absque
sua culpa, absolutus est a voto non medio, sed toto.

Et ex his patet responsio ad obiectionem in contra-
rium *ε quia non nisi materialiter, seu secundario, clauditur
votum continentiae sub formali et principali, sub conditione
non extante. - Ad confirmationem vero dicitur quod Au-
ctor intelligitur sic: Debet facere quod in se est circa ea
td quae remanet obligatio voti. In proposito autem casu
non romanet obligatio ad reliqua, non extante conditione
circa principale.

V. In eadem responsione, circa eundem casum, dubium
occurrit, an semel refutatus ab hoc monasterio teneatur
ulterius expectare, si forte alias admitteret eum.

Ad hoc dicitur quod attendendum est in hoc casu ad
eausam repulsae, an scilicet sit temporalis, an perpetua.
Nam si repellunt illum non simpliciter, sed pro nunc,
tenetur expectare: a hoc ipso quod non est simpliciter
refutatus. Si autem repellitur totaliter, non oportet am-
plius expectare, manifestato eisdem prius suo voto: quia
hoc forte esset inductivum eorum ad recipiendum eum.

ln eadem responsione dubium occurrit de eo qui
vovit principaliter religionem, aut religionem talem, puta
⁴ praedicatorum, et repulsus est a multis religionibus, aut
a pluribus locis eiusdem religionis: an teneatur quaerere
per omnes religiones et per omnia loca.

Ad hoc dicitur quod quantum est ex natura voti, iste
tenetur omnes requirere, si spes est quod alicubi inveniat
receptores. Et ratio est quia ex quo obligavit se ad id
quod dependet a totis, debet omnes a quibus dependet
requirere. Dixi autem, quantum est ex natura voti: quia
ex intentione voventis posset aliter accidere. Nam si vovens
non intendebat se obligare nisi ad religiones sibi notas,
et in locis propinquis, non tenetur limites suae intentionis
exire. Unde adolescentula vel vidua quae vovet ingredi
religionem, et nullum in terra sua aut propinquis locis
inveniens monasterium quod illam velit, per boc quod
quiescit patienter, reputans sibi esse amplius impossibile
quod vovit, satis ostendit facto suo quod non intendebat se
obligare ut iret aut mitteret per mundum quaerendo mo-
nasteria. Et simili modo potest discerni intentio voventium.
Nullus siquidem in ltalia vovens religionem intenderet se
obligare ad eundum in Graeciam, Daciam, et similia, si
hoc sibi diceretur quando vovet.

Sed quid, si talis non invenit nisi monasteria non re-
formata parata ad eius receptionem? Numquid obligabitur?

Dicendum quod, sive vocentur monasteria reformata sive
non, si publice constat quod non servatur ibi regularis di-
sciplina, sed quilibet vivit ad placitum, et reputantur malae

 

245

conscientiae fere omnes: non tenetur persona quae vovit
religionem in veritate subire conversationem talium mo-
nasteriorum; scriptum est enirn *x Cum perverso perver-
teris. - Secus autem est si vocarentur vitae communis, et
tamen in veritate bene viverent, cum timore Domini, in
substantialibus et multis accidentalibus, sub praelatorum
cura in veritate: quamvis non ita districte viveretur ut re—
gularis exigit disciplina. Hoc enim modo omnes antiquae
hodie videntur esse religiones secundum veritatem: quamvis
secundum vocabula quaedam regularis vitae vocentur et
sint in respectu ad laxiores.

vl. ln eadem responsione, pro quanto ibi tractaturquando
votum est factum impossibile ex culpa voventis, dubia duo
simul occurrunt. Primum est, ad quid tenetur qui vovi]
ingredi religionem, et postmodum contraxit et consumma-
vit matrimonium. Secundum est *, ad quid tenetur qui vovit
perseverare in religione, et post contraxit et consummavit
matrimonium. In utroque siquidem casu factum est votum
impossibile ut observetur ex culpa voventis, qua voluntarie
coniugem se constituit.

Ad primum horum dicitur quod, cum votum de in-
gressu religionis ,intelligatur secundum formam Ecclesiae,
scilicet ut ingrediatur bona fide probaturus et probandus;
manifeste patet quod in tali voto non clauditur votum con-
tinentiae nisi in potentia, quae est conditio diminuens:
homo enim in potentia non est homo. Et simile est de
aliis religionis votis. Unde, durante impossibilitate implendi
votum de ingressu huiusmodi, ad solam poenitentiam pec-
cati, quia fecit se impotentem, et voluntatem implendi
quando poterit, remanet obligatus.

Vll. Ad secundum vero dubium, quia ponitur sub voto
cadere perseverantiam in religione, non facile liquet ad
quid remanet obligatus. Discordia siquidem apparet in
principiis, et in applicatione ad conclusionem. In princi-
piis quidem, quoniam, ut prius * tactum fuit, votum sim-
plex religionis creditur differre in materia a voto solemni
professionis: ita quod materia voti professionis est obedien-
tia, paupertaS, castitas, etc.; materia autem voti simplicis,
cum scilicet quis vovet religionem assumere et perpetuo

A permanere, est ipsa professio in veritate; in hoc enim clau-

ditur ut perseveret. Non enim plus tenetur ad perseveran-
dum in religione qui prius votum simplex habuit de re-
ligione absolute, quod includit perseverantiam, et post-
modum est professus, quam qui sine praecedente simplici
voto professus est: quoniam non plus cadit sub voto sim-
plici religionis quam perseverantia debita ex professione,
ut patet, Extra, de Voto, cap. Per tuas, ubi episcopo Ge-
bennensi praehabenti votum religionis dicitur quod fiat reli-
giosus, et si post fuerit iterum ab ecclesia Gebennensi fa-
ctus episcopus. poterit esse episcopus. Idem est ergo vo-
vere se futurum religiosum, et se ingressurum et perseve-
raturum in religione, et se professurum religionem. Con-
stat autem quod si quis vovet se professurum religionem,
materia talis voti est ipsa professio: cuius professionis ma-
teria sunt obedientia, paupertas et castitas. Non est ergo
eadem materia utriusque voti religionis, simplicis scilicet
et solemnis.

Aliis autem videtur quod materia utriusque voti est
eadem, sic quod tota materia voti solemnis est materia
voti simplicis: quamvis non e contra, quia etiam ipsum
votum solemne est materia voti simplicis. Et ratio horum
est quia promissio est propter promissum, ac per hoc magis
tenditur per votum ad promissum quam ad obligationem
promissi, quemadmodum magis tenditur ad terminum quam
ad viam: promissio enim et obligatio propter rem promis-
sam fit, et ordinatur ad illam sicut via ad terminum. Unde
qui vovet profiteri, cum profiteri importet promissionem
et obligationem ad castitatem etc„ non vovet profiteri nisi
propter esse religiosum, obedientem, pauperem, castum.
Cadit ergo sub voto suo tota materia professionis, ad quam
directe tendit media professione. — Et confirmatur. Quia
secundum Anselrnum *, votum se habet ad opera quae sunt
illius materia sicut arbor ad fructus: ita quod qui vovet
dat arborem et fructus, et non dat arborem reservando
sibi fructus (quoniam nihil voveret), nec fructus solos, sicut

⁴ Ps. xvn. vers.
27.

⁸ Cf. unm. vu.

⁸ Num. ut.

· Eadmer., De
Sinnium„ cap.
uxxrv. - lnter
Opp. Anselm.

